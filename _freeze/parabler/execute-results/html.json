{
  "hash": "9d67f431db4a7fb8f7bad65ea2be5273",
  "result": {
    "engine": "knitr",
    "markdown": "---\ntitle: \"Parabler\"\nauthor: \"Lasse Hjorth Madsen\"\npublished: \"today\"\nformat: html\n---\n\n\n::: {.cell}\n\n:::\n\n\n## Hvad er parabler? {#sec-parabler}\n\nParabler er den kurve som andengradsligninger danner, når man plotter dem i et koordinatsystem. Parabler er gode, for de er ikke specielt svære og når man plotter dem, er de ret flotte.\n\n## Den generelle formel\n\nDen generelle formel for en andengradsligning ser, som du måske allerede ved, sådan her ud:\n\n$$ f(x) = ax^2 + bx + c $$\n\nNår man plotter den i et koordinatsystem med en x-akse og en y-akse, siger man bare, at $y=f(x)$ sådan her:\n\n$$ y = f(x) = ax^2 + bx + c $$\n\nLad os tegne den mest enkle parabel, man kan forestille sig. Vi siger at $a=1$, $b=0$ og $c=0$. Dermed bliver opgaven at tegne kurven:\n\n$$y=x^2$$\n\nDet ser sådan her ud:\n\n\n::: {.cell}\n::: {.cell-output-display}\n![](parabler_files/figure-html/plot1-1.png){width=672}\n:::\n:::\n\n\nEt par hurtige observationer:\n\n- Vi ser nemt, at parablen er *symmetrisk* omkring y-aksen. Det er fordi, at $-x^2 = x^2$ så negative x-værdier giver samme y-værdi, som til tilsvarende positive x-værdier. For eksempel er de to punkter $(-3, 9)$ og $(3, 9)$ markeret med en prik. Altså: $3^2 = -3^2 = 9$.\n\n- Vi ser også at y aldrig er negativ. Det er af samme grund som skaber symmetrien: Alle tal opløftet til 2 giver noget positivt. Eller lidt mere formelt, ligningen: $x^2 < 0$ har ingen løsninger, hvilket man kan skrive sådan her, $x \\in \\emptyset$, hvis man gerne vil være meget matematisk.\n\n- Endelig ligger parablens *toppunkt* lige præcis i punktet $(0,0)$. Udtrykket toppunkt er måske lidt misvisende, for på en måde er det *bundpunktet*, altså den mindste y-værdi vi kan finde på kurven. Når vi taler om parabler, bruges udtrykket toppunkt tit om grafens maksimum *eller* minimum. Her er toppunktet $(0,0)$ parablens *minimum*.\n\n\n## Hvis man ændrer $a$ ...\n\nLad os se på hvad der sker, hvis man ændrer $a$ (som vi til en start bare satte til 1). Vi prøver med $a = 1,2,3$ og sætter stadig $b=0$ og $c=0$. Her er et plot med tre parabler (hvor vi klarer os uden y-aksen, så den ikke kommer i vejen):\n\n\n\n::: {.cell}\n::: {.cell-output-display}\n![](parabler_files/figure-html/plot2-1.png){width=672}\n:::\n:::\n\n\nVi kan se, at $a$ betyder noget for, hvor *stejl* parablen er. Det er ikke så mærkeligt, for når vi gange med et større og større tal ($x = 1, 2, 3$) så bliver y jo hver gang *endnu* større. Altså: $3x^2 > 2x^2 > x^2$.\n\nMåske kan du allerede nu se, hvad der sker, hvis $a$ er negativ? Lad os prøve at lave et plot også med negative $a$-værdier: $a = -3, -2, -1, 1, 2, 3$\n\n\n::: {.cell}\n::: {.cell-output-display}\n![](parabler_files/figure-html/plot3-1.png){width=672}\n:::\n:::\n\n\nNår $a$ er lig -1 i stedet for 1, bliver alle y-værdierne jo bare negative tal. Parablerne med negative værdier for $a$ bliver derfor bare spejlbilleder af deres søskende med positive $a$-værdier.\n\nNogle gange husker man det ved at tænke på parblerne som *glade* (positive $a$-værdier) eller *sure* (negative $a$-værdier). *Størrelsen* af $a$ fortæller så, *hvor* glade eller sure parablerne er.\n\nLæg mærke til, at hvis $a=0$ så bliver vores andengradsligning til: $y = 0 \\cdot x^2 + bx + c = bx + c$ hvilket bare er det samme som en ret linje: $y = ax + b$ (bortset fra at vi her bruger bogstaverne $a$ og $b$) og altså slet ikke nogen parabel. \n\n## Hvis man ændrer $b$ ...\n\nNok om $a$, lad os se på $b$ i formlen $y = ax^2 + bx + c$. Igen sætter vi $a=1$ og $c=0$, men denne gang prøver vi med et to forskellige værdier af $b$, $b=0,4$.\n\n\n::: {.cell}\n::: {.cell-output-display}\n![](parabler_files/figure-html/plot4-1.png){width=672}\n:::\n:::\n\n\nDenne gang kan vi se, at de to parabler er *forskudte*, ikke spejlede. Parablen hvor $b=4$ er ligesom skubbet lidt ned og til venstre. Toppunkterne er markeret med en prik, og man kan se, at toppunktet for $b=4$ netop ligger lidt lavere og lidt længere til venstre vores helt enkle parabel hvor $b=0$ (altså den allerførste vi så på: $y=x^2$.)\n\nHvad der helt præcist er sket, kan vi godt komme lidt nærmere. Hvis vi tegner en lige linje gennem de to toppunkter kan vi både se og beregne, at dens hældning er netop 2. Hvis vi kalder de to toppunkter for $t_1$ og $t_2$ og aflæser toppunkterne til $t_1 = (-2, -4)$ og $t_2 =(0, 0)$ kan vi at *forskellen* mellem $x$-værdierne er $0-(-2) = 2$ og *forskellen* mellem y-værdierne er $0-(-4) = 4$. Hældningen på en lige linje gennem de to punkter er altså $\\frac{4}{2} = 2$.\n\nLad os prøve at tegne linjen:\n\n\n::: {.cell}\n::: {.cell-output-display}\n![](parabler_files/figure-html/plot5-1.png){width=672}\n:::\n:::\n\n\nMan kan altså se, at de to parabler er parallelforskude langs en linje, der netop har hældningen $\\frac{b}{2}$, i vores tilfælde $\\frac{4}{2} = 2$.\n\n## Hvis man ændrer $c$ ...\n\nOkay, turen er kommet til at se på $c$ i formlen $y = ax^2 + bx + c$. Lad os prøve at sætte $a=2$, $b=1$ og lade $c$ variere, $c=0, 2, 4$.\n\n\n::: {.cell}\n::: {.cell-output-display}\n![](parabler_files/figure-html/plot6-1.png){width=672}\n:::\n:::\n\n\nDenne her gang kan vi se, at $c$ simpelthen bare er y-værdierne der svarer til $x=0$, det vi også kalder skæringspunktet med y-aksen. (Også selvom jeg her har undladt at tegne y-aksen, så den ikke står i vejen for kurverne.)\n\nHvis vi tænker på ligningen for en ret linje: $f(x) = ax + b$, kan vi måske huske er her er det $b$ som er skæringspunkt med y-aksen. For andengradsligningen, $f(x) = ax^2 + bx + c$ er det altså $c$ der spiller rollen som skæringspunkt med y-aksen. \n\nDet er ikke så svært at se, at det må være sådan, for vi kan bare sætte $x=0$ ind i formlerne. For den rette linje har vi: $f(0) = a\\cdot0 + b = b$. Og for parablen: $f(0) = a \\cdot 0^2 + b\\cdot0 + c= c$.\n\nLad os prøve at sætte det hele sammen i ét plot:\n\n\n::: {.cell}\n::: {.cell-output-display}\n![](parabler_files/figure-html/plot7-1.png){width=672}\n:::\n:::\n\n\n## Toppunkt\n\nIndtil videre har vi bare aflæst parablerne toppunkter. Men man kan også *beregne* dem. Her skal vi bruge et ekstra hjælpebegreb som vi kalder *diskriminanten* og får bogstavet $D$. Vi udregner diskriminanten sådan her:\n\n$$ D = b^2 - 4ac $$\n\nKoordinatet til toppunktet for en hvilken som helst parabel er nu:\n\n$$ T = (-\\frac{b}{2a}, - \\frac{D}{4a}) $$\nTager vi for eksempel vores to parallelforskudte parabler fra før, med forskrifterne $y_1 = x^2$ og $y_2 = x^2 + 4x$, kan vi beregne:\n\n$$ D_1 = 0^2 -4 \\cdot 1 \\cdot 0 = 0 $$\nog:\n\n$$ D_2 = 4^2 -4 \\cdot 1 \\cdot 0 = 16 $$\n\nDe to toppunkter er nu:\n\n$$ T_1 = (-\\frac{0}{2}, - \\frac{0}{4}) = (0, 0) $$\nog:\n\n$$ T_2 = (-\\frac{4}{2}, - \\frac{15}{4}) = (-2, -4) $$\n\nVi kan lige tjekke plottet fra før og se om det passer:\n\n\n::: {.cell}\n::: {.cell-output-display}\n![](parabler_files/figure-html/plot8-1.png){width=672}\n:::\n:::\n\n\nDet passer sørme!\n\n## Rødder\n\n## Tre punkter\n",
    "supporting": [
      "parabler_files"
    ],
    "filters": [
      "rmarkdown/pagebreak.lua"
    ],
    "includes": {},
    "engineDependencies": {},
    "preserve": {},
    "postProcess": true
  }
}